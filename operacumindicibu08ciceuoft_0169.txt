AD ATTICUM LIB. VI. 161

igitur, ut vides, sollicitudine afficior, magna inopia consilii.
Qid quaeris? toto negotio nobis opus non fuit. Qanto tua
provincia melior? decedes cum voles, nisi forte jam deces-
fisti ε quem videbitur, praeficies Thesprotiae et Chaoniae. Nec
dum tamen ego Qintum conveneram 3 ut jam, fi id placeret,
scirem, possetne ab eo impetrari: nec tamen, si posset, quid
vellem habebam. Hoc est igitur ejusmodi. Reliqua pl'ena ad-
huc et laudis et grafiae, digna iis libris quos dilaudas. Conser-
vatae civitates·; cumulate Publicanis satisfactum: offensus con-
tumelia nemo5 decreto justo et severo perpauci; nec tamen
quisquam ut queri audeat: res gestae dignae triumpho, de quo
ipso nihil cupide agemus, fine tuo quidem consiliO certe nihil.
Clausula est difficilis in tradenda provincia: sed haec Deus ali-
quis gubernabit. De urbanis rebus scilicet plura tu scis; sae-
pius et certiora audis. Equidem doleo, non me tuis literis
certiorem fieri. Huc enim odiosa afferebantur de Curione, de
Paulo : non quo ullum periculum videam stante Pompeio, vel
etiam sedente 3 valeat modo : sed mehercule Curionis et Pauli
meorum familiarium vicem doleo. Formam igitur mihi totius
Reipublicae, fi jam es Romae, aut cum eris, velim mittas;
quae mihi obviam veniat, ex qua me fingere poffim, et prae-
meditari, quo animo accedam ad urbem: est enim quiddam,
advenientem non effe peregrinum atque hospitem. Et, quod
pene praeterii ε Bruti tui causa, ut saepe ad te scripfi, feci om-
nia. Cyprii numerabant: sed Scaptius centefimis‚ renovato in
singulos annos foenore, contentus non fuit. Ariobarzanes non
in Pompeium prolixior per ipsum, quam per me in Brutum,
quem tamen ego praestare non poteram : erat enim rex perpau-
per; aberamque ab eo ita longe, ut nihil possem nifi literis,
quibus pugnare non destiti. Summa haec est. Pro ratione pe-
cuniae liberalius est Brutus tractatus, quam Pompeius ε Bruto
curata hoc anno talenta circiter centum, Pompeio in sex men-
sibus promissa cc. jam in Appii negotio quantum tribuerim
Bruto, dici vix potest. Qid est igitur, quod laborem? Amicos
T 0 M. VIII. X

