AD ATTICUM LIB. VI. 159

Auli lex, jus dici de ita sumpta pecunia : decrevit igitur Sena-
tus, ut jus diceretur ex ista syngrapha. Nunc ista habet juris
idem, quod caeterae, nihil praecipui. Haec, a me ordine faeta,
puto me Bruto probaturum; tibi nescio ³ Catoni certe proba-
bo. Sed jam ad te ipsum revertor. Ain’ tandem, Attice, lau-
dator integritatis et elegantiae nostrae? azfics es hoc ex ore tuo,
inquit Ennius, ut equites Scaptio ad pecuniam cogendam da-
rem, me rogare ? an tu, fi mecum effes, qui scribis morderi te
interdum quod non simul fis, paterere me id facere, fi vellem ?
Non amplius, inquis, quinquaginta. Cum Spartaco minus multi
primo fuerunt. Qid tandem isti mali in tam tenera insula non
fecissent ? non fecissent autem ? immo quid ante adventurn
meum non fecerunt? Inclusum in curia Senatum habuerunt
Salaminium ita multos dies, ut interierint nonnulli fame: erat
enim praefec‘tus Appii Scaptius, et habebat turmas ab Appio.
Id me igitur tu, cujus mehercule os mihi ante oculos solet
versari, cum de aliquo officio ac laude cogito, tu me, inquam,
rogas, praefestus ut Scaptius fit? alias hoc statueramus, ut ne—
gotiatorem neminem, idque Bruto probaveramus. Habeat is
turmas ? cur potius, quam cohortes ? sumptu jam nepos eva-
dit Scaptius? Volunt, inquis, principes. Scio; nam ad me
Ephesum usque venerunt3 flentesque equitum scelera et mise-
rias suas detulerunt. Itaque statim dedi literas, ut ex Cypro
equites ante certam diem decederent : ob eamque causam, tum
ob caeteras, Salaminii nos in caelum decretis suis sustulerunt.
Sed jam quid opus equitatu? solvunt enim Salaminii: nisi
forte id volumus armis efficere, ut foenus quaternis centesimis
ducant. Et ego audebo legere unquam, aut attingere, eos li-
bros, quos tu dilaudas, fi tale quid fecero ? Nimis, nimis, in-
quam, in isto Brutum amasti, dulciffirne Attice : nos, vereor,
ne parum. Atque haec, scripsi ego ad Brutum, scripsisse te ad
me. Cognosce nunc caetera.' Pro Appio nos hic omnia facie-
mus ; honeste tamen, sed plane libenter; nec enim ipsum
odimus 3 et Brutum amamus, et Pompeius mirifice a me

